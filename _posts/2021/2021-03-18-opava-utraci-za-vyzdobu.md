---
layout: post
category: CLANKY
title: 'Opava utratí v době pandemie za velikonoční výzdobu 320 000 korun, Piráti by je raději investovali do pomoci lidem zasaženým důsledky koronaviru'
date: 2021-03-18
author: Jana Ožanová
image: posts/zajicek.jpg
tags:
  - Opava
  - Koronavirus
  - Hana-Brňáková
---

Opava, 18. března 2021 – **Zajíc v nadživotní velikosti, obří led barevné kraslice, světelný převěs s vejci nebo světelný fotopoint „Kuřátka“. To je jen část nové velikonoční výzdoby, na kterou můžete v těchto dnech narazit v centru Opavy. Radnice za ni zaplatí 320 000 korun. Z divokých barev a světelných efektů symbolů Velikonoc až oči přecházejí. Pomineme-li otázku vkusu, nabízí se další: Opravdu Opava v době pandemie potřebuje výzdobu za stovky tisíc korun?**

<hr />

Rada města realizaci velikonočního osvětlení odsouhlasila na svém únorovém jednání a schválila kvůli něj rozpočtové opatření ve výši 350 000 Kč. V důvodové zprávě se mimo jiné píše: *„V souvislosti s příchodem Velikonoc jsme byli osloveni soukromou společností s nabídkou realizace velikonočního osvětlení a vyzdobení města. S pověřením primátora jsme zjišťovali další možnosti v jiných městech. Zjistili jsme, že velikonoční výzdoba není příliš obvyklá a není běžně v nabídkách firem. Navrhli jsme tedy kombinaci přírodních ozdob, zapojení mateřských škol do tvoření i světelnou výzdobu. Vedení města realizaci velikonoční výzdoby odsouhlasilo. Na její realizaci potřebujeme rozpočtové opatření ve výši 350 000 Kč.“*

V příloze skrývající rozpočet je vyčísleno následující:



| Zboží/služba                | Bližší specifikace              | Cena s DPH    |
| --------------------------- | ------------------------------- | ------------- |
| velikonoční výzdoba         | LED velikonoční vajíčko červené | 39 700,00 Kč  |
|                             | LED velikonoční vajíčko modré   | 39 700,00 Kč  |
|                             | fotopoint kuřátka               | 65 145,00 Kč  |
|                             | převěs velikonoční vajíčka      | 43 800,00 Kč  |
|                             | vejce sklolaminátové 1,2 m      | 17 147,00 Kč  |
|                             | vejce sklolaminátové 1 m        | 15 211,00 Kč  |
|                             |koše na vejce  | 7 216,00 Kč              |
|                             |světelný zajíc + doprava | 54 450,00 Kč              |
| montáž a demontáž osvětlení | TS                              | 4 600,00 Kč   |
| úprava květináčů (25 ks)    | TS                              | 33 910,25 Kč  |
| odměny pro MŠ               |                                 | 12 100,00 Kč  |
| ptačí hnízdo                | MŠ                              | 17 000,00 Kč  |
| **Celkem**                      |                                 | **349 979,25 Kč** |

Záměr zapojit mateřské školy je určitě chvályhodný, byť jsou děti aktuálně doma a kromě MŠ Edvarda Beneše, která slouží prvoliniovým zaměstnancům, jsou opavské školky zavřené. Odečteme-li náklady na zapojení MŠ, stojí nás všechny, daňové poplatníky a obyvatele Opavy, tato „ne příliš obvyklá a v nabídkách firem běžná“ výzdoba cca 321 000 Kč. Investovat podobnou částku například do pomoci občanů nejhůře zasažených důsledky pandemie by přitom mělo v této těžké době mnohem větší smysl.

> „Místo, aby se šetřilo na očekávané finančně náročné období, tak se vedení chová ve stylu ‚Chléb a hry‘. V kontextu se zvyšováním poplatků pro rok 2021 je tato investice přinejmenším zarážející. Je to dost vysoká cena za asi třítýdenní potěšení obyčejných Opavanů, kteří jsou třeba aktuálně už rok kvůli covidu bez práce a za tuto částku by mohli mít celé roční živobytí,“

komentuje populistickou investici města pirátská zastupitelka Hana Brňáková.

Z důvodové zprávy ani z rozpočtu není jasné, zda se jedná o pronájem nebo nákup velikonočního osvětlení. Podle srovnání s cenou pronájmu v jiných městech je cena neúměrně vysoká, pořízení výzdoby jako majetku města je zase poměrně neefektivní. Na příštím zastupitelstvu se Piráti budou ptát vedení Hlásky na podrobnosti.

---

Úvodní obrázek zdroj: [Hana Brňáková]({{'hana-brnakova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
