---
uid: michal.gill
name:    Michal Gill     		# běžně používáné jméno
titles:
  before: Bc.
  after:
category:                 		# kategorie: rp, praha, vary, hradec, jmk, senat
- clenove
img: people/michal-gill.jpg           # 165 x 220
description: předseda místního sdružení Karvinsko # kratký popis, max 160 znaků
mail:
- michal.gill@pirati.cz
mob: +420 603 590 571
profiles:
  github:
  facebook:				
  twitter:
  linkedin:  https://www.linkedin.com/pub/michal-gill/9b/975/a4b
ordpms: 3  
---


Michal Gill (* 30. dubna 1987) je narozen v Karviné, aktuálně ale z pracovních důvodů žije v Ostravě. Členem Pirátské strany je od roku 2012 a od března 2018 je i předsedou místního sdružení Karvinsko. V období od února 2017 do února 2018 byl také koordinátorem dobrovolníků pro Moravskoslezský kraj. Dříve působil na postu místopředsedy krajského sdružení Moravskoslezského kraje či v pozici člena Republikového výboru strany. Od března 2015 do července 2016 byl také garantem programového bodu Rovnoprávnost. Během volební kampaně před veleúspěšnými volbami do Sněmovny r. 2017, v nichž získal Moravskoslezský kraj dva poslance, byl velitelem mediálně známého volebního autobusu. Aktuálně jej živí především překladatelská činnost, konkrétně překlady odborných textů do angličtiny.

Vystudoval [Střední průmyslovou školu stavební v Havířově](http://www.ssstav-havirov.cz/) v oboru Pozemní stavitelství a dále Historii na [Filozofické Fakultě Ostravské univerzity](http://ff.osu.cz/), kde získal bakalářský titul.

Vedle práce působil mezi lety 2011 a 2017 také jako řídící mistorvských soutěží [Moravskoslezského krajského volejbalového svazu](http://ms.cvf.cz/kontakty/komise/sportovne-technicka-komise-stk), je aktivním rozhodčím [Českého volejbalového svazu](http://www.cvf.cz/vis.php?action=rozhodci) a také statistikem juniorské extraligy a první ligy mužů v [ŠSK Beskydy](http://sskbeskydy.cz/) (dříve i v [SKV Havířov](http://volejbal-havirov.cz/), [VK Ostrava](http://vkostrava.eu/) či [juniorské reprezentaci ČR]() nebo na mezinárodních akcích, jmenovitě [[http://worldleague.2017.fivb.com/en|Světové lize]]); několik let také působil jako trenér mládeže ve [[http://vkostrava.eu/|VK Ostrava]].
Vedle práce působil mezi lety 2011 a 2017 také jako řídící mistorvských soutěží [Moravskoslezského krajského volejbalového svazu](http://ms.cvf.cz/kontakty/komise/sportovne-technicka-komise-stk), je aktivním rozhodčím [Českého volejbalového svazu](http://www.cvf.cz/vis.php?action=rozhodci) a také statistikem juniorské extraligy a první ligy mužů v [ŠSK Beskydy](http://sskbeskydy.cz/) (dříve i v [SKV Havířov](http://volejbal-havirov.cz/), [VK Ostrava](http://vkostrava.eu/) či [juniorské reprezentaci ČR](http://www.volejbal-juniori.cz/tym/) nebo na mezinárodních akcích, jmenovitě [Světové lize](http://worldleague.2017.fivb.com/en)); několik let také působil jako trenér mládeže ve [VK Ostrava](http://vkostrava.eu/).

Po jazykové stránce výborně ovládá angličtinu a slušně němčinu a polštinu; „špatně“ pak i několik dalších jazyků, např. italštinu či francouzštinu. Příležitostně se zabývá i tvorbou webových stránek a psaním článků, obvykle z prostředí sportu nebo politiky. Mezi jeho koníčky patří kultura, aktivní i pasivní sport, cestování, fotografování, civilní letectví či kosmonautika.

V minulosti působil v soukromé sféře, naposledy jako specialista pro zahraniční (především arabskou) klientelu v karvinských [Lázních Darkov](http://www.darkov.cz/) nebo jako administrativní pracovník v několika zahraničních firmách, například v karvinské pobočce švédské [Mölnlycke Health Care Klinipro, s. r. o.](http://www.molnlycke.cz/) nebo jako asistent manažera v korejské [Sungwoo Hitech s. r. o.](http://www.swhitech.cz/) v Ostravě.

Politicky se zatím s prokazatelnými výsledky angažuje především na lokální úrovni při prosazování pirátských myšlenek na jednáních Zastupitelstva města Karviné (zveřejňování informací o projednávaných bodech, po roce revokované a aktuálně zase znovuzavedené přeložení jednání zastupitelstva na odpolední hodiny či miliony ušetřené zveřejněním nevýhodných smluv s tiskovou mluvčí), alespoň natolik, nakolik je to řadovým občanům umožněno, což bohužel není dost. Do tohoto tělesa byl proto na podzim 2014 kandidátem za Piráty, ti zde ale bohužel získali pouze těsně nedostačujících 4,8% hlasů. Po celorepublikově úspěšných sněmovních volbách v roce 2017 se už ale těší na opakování tohoto lokálního klání na podzim 2018, protože je přesvědčen, že je Karvinou stále ještě možné navrátit k prosperitě, která by zastavila, či alespoň omezila, drastický odliv mladých a vzdělaných lidí z města. Je vášnivým účastníkem demonstrací proti zlu, jako byla například druhá akce na pražském Albertově v listopadu 2015 (proti nacifikaci politiky) nebo ta v Ostravě 5. března 2018 (proti komunistickým fízlům ve vedení státu).

