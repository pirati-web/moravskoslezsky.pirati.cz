---
layout: post
category: CLANKY
title: 'Vesmír není tak daleko, jak se zdá,“ říká autorka kosmického programu Veronika Murzynová'
date: 2021-05-21
author: Jana Ožanová
image: posts/veronika-murzynova-vesmir.jpg
tags:					
  - Ostrava
  - Orlová
  - Kosmický-program		
  - Doprava
  - Veronika-Murzynová			

---

Ostrava, 21. května 2021 – **Možná taky patříte k těm, kteří si pod pojmem Vesmír představí vzdálené galaxie, astronauty nebo cestování na Mars. Vesmír a kosmické aktivity se nás ale dotýkají mnohem víc, než se zdá, jsou běžnou součástí našich životů, třeba když vezmeme do ruky mobil a zapneme navigaci. Bez schopnosti pozorovat Zemi z oběžné dráhy bychom nikdy neměli přesné a aktuální mapy, nerozuměli bychom klimatickým změnám ani vhodným způsobům jejich řešení. Pozorování Země nám nabízí možnost studovat vodu v krajině, stav úrody nebo zefektivnit práci zemědělců. Věda, výzkum a kosmický průmysl jsou příležitostí pro rozvoj a udržitelnost české ekonomiky, ale i pro sjednocující inspiraci celé společnosti. O tom je přesvědčena ostravská zastupitelka Veronika Murzynová, rodačka z Orlové, která vystudovala astrofyziku a u Pirátů má na starosti kosmický program. Nedávno se také účastnila Evropské meziparlamentární vesmírné konference, kde již třetím rokem prezentovala stav českého kosmického sektoru.**

<hr />

> „Baví mě prolínat politiku na všech úrovních, o což se snažím v dopravním týmu poslance Ondřeje Polanského. Podařilo se nám vytvořit samostatný programový bod ke Kosmickému programu, na který jsem hodně hrdá. Česká republika jako země špičkové vědy má na to, být zemí inovací a silných vizí – mozkovnou místo montovny, kde se lidé strachují o práci kvůli automatizaci,“

říká Veronika, která při povídání o Vesmíru září jako kometa.  

Silná vědecká a průmyslová základna pro kosmické instrumenty je zdrojem dlouhodobě udržitelných pracovních míst s vysokou přidanou hodnotou. Kosmické aktivity vzdáleně dohlíží na naše bezpečí - umožňují krizové řízení v případě přírodních katastrof, jejich sledování a vyhodnocování, přinášejí technologie s civilním i vojenským využitím. Satelitní technologie přispívají k efektivnější, bezpečnější, udržitelnější a ekologičtější dopravě - navigace, řízení provozu, kontrola infrastruktury či rychlé zásahy při dopravních nehodách, to vše dělá naše cestování více „smart“. Společný kosmický prostor také vyžaduje prohlubování současné globální spolupráce a rozvoj nových formátů kooperace.

> „Každá koruna investovaná do prostoru vysoko nad našimi hlavami se vrací zpět až v desetinásobné míře, na výsledku vesmírných aktivit je závislých až 60 procent ekonomiky. Tento zdánlivě vzdálený sektor dopravy je tak unikátním nástrojem pro udržitelnou a bezpečnou budoucnost,“

uzavírá Veronika.  
rzynová - zastupitelka města Ostravy, tajemnice resortního týmu Dopravy, specialistka kosmického programu.' %}

<p style="text-align: center">
<i>Veronika Murzynová - zastupitelka města Ostravy, tajemnice resortního týmu Dopravy, specialistka kosmického programu. Studovala astrofyziku v Brně a Londýně a její celoživotní láskou jsou sci-fi literatura, angličtina, bojová umění a nové technologie. V mezičase studuje mezinárodní vztahy a vzácné volné dny tráví nejraději v horách a lesích mimo civilizaci, nejčastěji se svým psem Lokim.</i>
</p>

---

Úvodní obrázek a druhý obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
