---
layout: post
category: CLANKY
title: 'Opava v době krize: město pomáhá podnikatelům, pirátští radní roznáší letáky i řídí autobus'
date: 2020-05-03T08:00:00.000Z
author: Jana Ožanová
image: posts/opavaradni.jpg
tags:
  - Opava
  - Koronavirus
  - Hana-Brňáková
  - Pavel-Kořízek
  - Jan-Štěrba
---

Opava, 30. dubna 2020 – **Pandemická krize se nevyhnula ani slezské metropoli. Opavští radní včetně pirátské trojky Hana Brňáková, Pavel Kořízek a Jan Štěrba proto schválili soubor opatření, která mají zmírnit její dopady. Do pomoci v této těžké době se ale zapojili i jinak, třeba roznosem informačních letáků, podporou kampaně Zachraň živnost nebo usednutím za volant autobusu.**

<hr />

Následky krize pocítí nejcitelněji drobní podnikatelé a město proto schválilo kroky pro jejich podporu. Živnostníkům, kteří podnikají v prostorách města, podá radnice pomocnou ruku hned dvakrát.

- Těm, kteří byli nařízením vlády nuceni uzavřít své provozovny a jejichž nájemné nepřesahuje 20 000 korun měsíčně, bude v období od 14. 3. do 30. 4. zcela odpuštěno nájemné. Slevu z nájmu provozovnám s měsíčním nájemným nad 20 tisíc pak musí projednat zastupitelstvo.
Ostatní, kterým vláda nenařídila provozovny zavřít, ale i u nich došlo k ekonomické újmě, si mohou podat individuální žádost.

- Zároveň radní schválili finanční dar živnostníkům a malým a středním podnikům zasaženým koronavirovou pandemií s obratem do 10 milionů korun ročně, kteří nařízením vlády museli uzavřít své provozovny. Získat mohou 20 tisíc korun. Město na tyto účely vyčlenilo 10 milionů korun. Peníze budou rozděleny dle pořadí přijetí žádostí až do vyčerpání alokované částky. Poté radnice dle aktuální situace rozhodne o dalších možnostech pomoci.

Opavští Piráti se ale zapojili do pomoci lidem ve svém okolí i jinak. První místostarostka Hana Brňáková třeba pomáhala roznášet informační letáky do opavských schránek. Letáky poskytly užitečné informace, odkazy a telefonní čísla kam a na koho se v případě potřeby obrátit v této mimořádné situaci.

{% asset 'articles/2020/hana-brnakova-letaky.jpg' alt='Pirátská místostarostka Hana Brňáková roznáší letáky.' %}

<p style="text-align: center"><i>Pirátská místostarostka Hana Brňáková roznáší letáky.</i></p>

Další pirátský radní Jan Štěrba, který je současně náměstkem ředitele městského dopravního podniku, vypomáhal jako řidič autobusu na posilových spojích pro významné zaměstnavatele v regionu.

{% asset 'articles/2020/jan-sterba-autobus.jpg' alt='Náměstek ředitele MDPO, Pirát Jan Štěrba vypomáhá jako řidič autobusu.' %}

<p style="text-align: center"><i>Náměstek ředitele MDPO, Pirát Jan Štěrba vypomáhá jako řidič autobusu.</i></p>

Všichni z opavské buňky se také zapojili do kampaně _#ZachranZivnost_, kterou na sociálních sítích spustili Piráti. Kampaň šíří myšlenku, že hrdinou dneška může být každý z nás. Třeba jen tím, že nakoupí „u místních“. Cílem této výzvy je motivovat lidi k nákupu v jakémkoliv malém obchůdku ve svém okolí místo supermarketu, nakoupit v „okně“ kavárny nebo jiného podniku, objednat si jídlo ze své oblíbené restaurace. Prostě podpořit lokální ekonomiku a udržet cirkulaci peněz v místě, kde žijeme.   

---

Obrázky zdroj: [Hana Brňáková]({{'hana-brnakova' | prepend: '/lide/' | relative_url}}), [Jan Štěrba]({{'jan-sterba' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
