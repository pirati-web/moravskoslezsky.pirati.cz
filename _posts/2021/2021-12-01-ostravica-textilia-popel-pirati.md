---
layout: post
category: CLANKY
title: 'Ostravica-Textilia vstává z popela, přispěli k tomu i Piráti'
date: 2021-12-01
author: Jana Ožanová		
image: posts/2021_04_24_moravskoslezky_pirati_1200px-5193.jpg
tags:					
  - Ostrava			
  - Urbanismus		
  - Ostravica			
  - Lukáš-Černohorský		
  - Ondřej-Polanský
  - Jaroslav-Němec			
---

Ostrava, 1.prosinec 2021 – **Další krok k záchraně ostravské ikony – módního domu Ostravica-Textilia je tady. Po neuvěřitelných 21 letech peripetií dochází ke zlomovému okamžiku – projekt získal stavební povolení a rekonstrukce může začít. Začalo výběrové řízení na dodavatele stavebních prací, ty by mohly být zahájeny již počátkem příštího roku, hotovo má být v polovině roku 2023. V Nové Ostravici má vzniknout centrum kreativního průmyslu doplněné o gastronomické zázemí, hudební klub nebo divadelní a konferenční sál.**


<hr />

Piráti o zachování této památky usilují od začátku svého působení a je to pro ně obrovské zadostiučinění. Dlouholetým bojovníkem za ostravskou perlu Textilii je Pirát Lukáš Černohorský, který byl již v roce 2012 jedním z iniciátorů petice za její záchranu a spoluorganizoval podpůrné demonstrace. Právě pohnutý osud módního domu ho motivoval zabývat se zákony k ochraně památek a kulturního dědictví, po celou dobu svého působení ve Sněmovně usiloval o novelu památkového zákona.

> „Mám obrovskou radost z toho, že se po těch letech konečně podařilo dosáhnout něčeho, po čem jsme roky volali – získání stavebního povolení a zahájení přestavby. Věřím, že už nic nebrání tomu, aby tato ojedinělá památka dostala nový kabát a mohla znovu ožít. Plánovaný koncept vypadá slibně a myslím, že si ho toto místo i veřejnost zaslouží.“

komentuje dnešní dobrou zprávu Lukáš Černohorský.

Společně s ním stáli u zrodu iniciativy za záchranu všech tří historických budov také další Piráti - milovník architektury a urbanismu Ondřej Polanský a grafik a umělec Jaroslav Němec, který je místopředsedou spolku Kabinet architektury. Oba se dlouhodobě věnují občanským aktivitám za zlepšování veřejného prostoru, spolupracovali například při tvorbě Databáze uměleckých děl v architektuře a veřejném prostoru města Ostravy.

>„Budova Textilie stojí přímo naproti našeho Ostravského pirátského centra. Její neutěšený stav jsem si tak připomínal častěji, než bych sám chtěl. O to víc mě těší, že již brzy budu snad cestou za kolegy míjet lešení, sledovat hemžení stavebníků a slyšet hluk z probíhající rekonstrukce. Po těch dlouhých letech frustrace a beznaděje je to skvělá zpráva,“

neskrývá nadšení z nové situace kolem historické památky Ondřej Polanský.

>„V Ostravě již sice nebydlím, ale Ostravica je stále moje srdcovka. V roce 2012 jsme spolu s Lukášem, Ondrou a dalšími podporovateli spojili síly a založili jsme Petiční výbor za záchranu tří budov Ostravice-Textilie. Ta od Felixe Neumanna měla být v té době dokonce zbourána. Píše se rok 2021 a otevírá se další, doufám, že nadějná, etapa tohoto historického skvostu Ostravy,“
Vložení obrázku (všechny obrázky by měly mít shodné rozměry, nebo aspoň šířku). Nezapomeň zmínit autora a licenci pod kterou je obrázek zveřejněn - ukázku viz na konci šablony.

dodává Jaroslav Němec.

Úvodní obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].


- - -
