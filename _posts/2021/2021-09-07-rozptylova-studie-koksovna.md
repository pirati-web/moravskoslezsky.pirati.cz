---
layout: post
category: CLANKY
title: 'Koksovna Svoboda konečně pod drobnohledem, rada města schválila zpracování rozptylové studie'
date: 2021-09-07
author: Jana Ožanová
image: posts/koksovna_4koure.jpg
tags:
  - Ostrava
  - Koksovna
  - Rostislav-Řeha
  - Václav-Parchaňský
---

Ostrava, 7. září 2021 – **Konečně! Rada města na svém srpnovém zasedání schválila zpracování rozptylové studie Koksovny Svoboda. Po provedení studie Piráti dlouhodobě volají, ostravská koksovna byla také hlavním impulsem pro vznik pirátské aplikace [Větrání bez jedů](https://vetrani.pirati.cz "Větrání bez jedů") před dvěma lety. Studie hodnotící dopad koksovny na kvalitu ovzduší se má realizovat v příštím roce. Piráti rovněž opakovaně vyvzývají ke zpracování studie zdravotních dopadů, s tou se zatím bohužel nepočítá.**

<hr />

> &bdquo;Věc byla řešena na doporučení komise pro životní prostředí rady města, jejíž usnesení jsem na zasedání inicioval. Komise se na něm usnesla, že město ani jeho občané nemají k dispozici studii, která by zhodnotila dopad zdroje na kvalitu ovzduší a doporučila Radě zajistit její zpracování. Studie je standardním nástrojem při umisťování zdrojů do území a hodnocení dopadů na životní prostředí, avšak pro tento zdroj nebyla vůbec k dispozici. Na dnešní den připadá Mezinárodní den čistého ovzduší a lepší dárek jsme si přát nemohli,&ldquo;

komentuje Václav Parchaňský, autor aplikace [Větrání bez jedů](https://vetrani.pirati.cz) a člen komise pro životní prostředí města Ostravy.

> &bdquo;Rozptylová studie přehledným způsobem ukáže příspěvek zdroje ke znečištění ovzduší v jeho okolí, které se dotýká především místních obyvatel. Občané města Ostravy se tak konečně dozví, jaký vliv na ovzduší města má provoz Koksovny Svoboda v Přívoze a zároveň město dostane do rukou významný nástroj pro jeho další zlepšení. Pomůže potom doufejme přimět krajský úřad k úpravě stávajícího integrovaného povolení koksovny tak, aby se případným dopadům na zdraví obyvatel už konečně zamezilo. Zpracování této studie bylo i naším dlouhodobým cílem a děkujeme Radě města a paní náměstkyni Šebestové za jejich podporu.&ldquo;

doplňuje Rostislav Řeha, místostarosta Moravské Ostravy a Přívozu, který má životní prostředí ve své gesci.  

{% asset 'https://a.pirati.cz/moravskoslezsky/img/posts/rozptylovka-usneseni.png' alt='Usnesení rady k rozptylové studii ke koksovně.' %}

---

Úvodní obrázek zdroj: Václav Parchaňský /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
