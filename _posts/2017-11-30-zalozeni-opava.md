---
layout: blog
category: CLANKY
title: 'Piráti založili na Opavsku a Bruntálsku místní sdružení'
date: 2017-11-30T19:16:53.514Z
author: Pavel Kořízek
authorId: pavel.korizek
image: /assets/img/posts/zalozeni_opava.jpg
tags: 'Piráti místní sdružení Opava Bruntál'
---

Piráti v Moravskoslezském kraji se rozrůstají. Poslední listopadový
čtvrtek se v opavské pivnici U Dvou dobráků konala ustavující schůze členů, kterou byla založena
místní organizace sdružující členy Pirátské strany v okresech Opava a Bruntál. Předsedou byl
zvolen dlouholetý člen a místopředseda krajského sdružení MSK Pavel Kořízek z Opavy.
Místopředsedové budou tři. Hana Brňáková, opavská zastupitelka, a bruntálští aktivisté
Jaroslav Tomčala a Zdeněk Rozprým.

„Od založení místního sdružení si slibujeme hlavně to, že budeme blíže příznivcům a členům.
Budou se na nás schopni snáz obrátit, přijít na schůzi, zapojit se. Po volbách se nám ozvali
lidé třeba až z Rýmařovska a ti by to měli do Ostravy, kde se schází krajské sdružení, daleko.
Takto se můžeme více soustředit na dění v regionu a místní problémy,“ vysvětluje předseda
Pavel Kořízek.

Ustavující schůze se zúčastnili také členové krajského předsednictva, členové a příznivci
sdružení. „Sdílení zkušeností a spolupráce mezi jednotlivými buňkami je pro Piráty
mimořádně důležitá,“ doplnil Michal Gill, pirátský koordinátor, který přijel do Opavy
z Karviné.

- - -