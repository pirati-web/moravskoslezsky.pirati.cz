---
layout: post
category: CLANKY
title: 'Piráti jsou součástí vedení Nového Jičína'
date: 2022-10-25
authorId: jana.ozanova		
image: posts/andrej-droscin.jpg
tags:					
  - Moravskoslezský-kraj
  - Nový-Jičín		
  - Volby
  - Radnice		
  - Andrej-Drosčín
---

Nový Jičín, 25. října 2022 – **Společně šli do voleb, společně se teď budou podílet na vedení města. Strana zelených s Piráty, TOP 09 a STAN podepsala koaliční smlouvu o spolupráci a vedení novojičínské radnice. Město povedou po boku hnutí ANO a ODS. Ve funkci starosty dál pokračuje Stanislav Kopecký (ANO 2011), Ondřej Syrovátka ze Strany zelených bude zastávat post prvního místostarosty, Pirát Andrej Droščín se stal městským radním.**

<hr />

V devítičlenné radě města zasednou 3 zástupci Strany zelených s Piráty, TOP 09 a STAN, 4 zástupci hnutí ANO a po 1 radním bude mít ODS a KDU-ČSL. Pirátský zástupce v koalici Andrej Droščín, který v Novém Jičíně dlouhodobě podniká, prozradil své priority a cíle, se kterými na radnici nastupuje.  

> „Chci podporovat drobné podnikání, protože právě drobní podnikatelé mají zásadní vliv na zaměstnanost a rozvoj našeho města. Jako kandidát Pirátů se zasadím o co nejotevřenější přístup ke všem informacím z radnice a komunikaci s občany jak za pomocí moderních informačních technologií, tak standardních metod,“

uvedl nově zvolený novojičínský radní.

V koaliční smlouvě je zahrnuto také programové prohlášení.

> „To pro nás bylo vůbec nejzásadnější, protože program tvořil hlavní část naší volební kampaně a je důvodem, proč nám lidé dali svůj hlas. Rád bych v této souvislosti poděkoval naším budoucím koaličním kolegům za to, jak konstruktivně k jednáním přistoupili. Až na drobnosti jsme se v podstatě na všech prioritách shodli, což je dobrým příslibem pro spolupráci v následujících čtyřech letech,“

sdělil lídr Zelených Ondřej Syrovátka.

Koaliční smlouvu a programové prohlášení si můžete přečíst [ZDE](https://zeleninj.cz/wp-content/uploads/sites/4/2022/10/Koali%C4%8Dn%C3%AD-smlouva-2022-2026-final-1.pdf "Koaliční smlouva 2022 Nový Jičín [PDF]").

---

Úvodní obrázek zdroj: Petr Čaník

- - -
