---
layout: post
category: CLANKY
title: '#4 Pravda bolí: Vakcíny – účinné, ale nepopulární řešení'
date: 2020-11-19
authorId: daniel.galuszka
author: Daniel Galuszka
image: posts/shutterstock-1196195281.jpg
tags:
  - Ostrava
  - Pravda-bolí
  - Dezinformace
  - Hoax
  - Daniel-Galuszka
---

Ostrava, 19. listopadu 2020 – **Jakoby tomu bylo včera, kdy Roman Prymula ještě coby náměstek na Ministerstvu zdravotnictví [informoval veřejnost](https://www.seznamzpravy.cz/clanek/vyvraceni-mytu-i-dalsi-ockovani-ministerstvo-chce-proti-navratu-spalnicek-bojovat-na-nekolika-frontach-78072 "Seznam Zprávy: Vyvracení mýtů i další očkování. Ministerstvo chce proti návratu spalniček bojovat na několika frontách") o tom, že se do Čech vrací spalničky – nemoc, kterou Světová zdravotnická organizace považovala v ČR za vymýcenou. Ministerstvo tehdy připustilo, že podcenilo dezinformační scénu, která šíří [bludy kolem očkování](https://d39-a.sdn.cz/d_39/c_img_F_N/lAyBGR.png "Seznam Zprávy – Obrázek: Očkování a fakta"). A světe div se, situace se opakuje. Nedávno totiž svět oblétla zpráva, že existuje vakcína proti koronaviru, která má více než [90% účinnost](https://ct24.ceskatelevize.cz/veda/3223714-vakcina-proti-covidu-ma-vic-nez-90procentni-ucinnost-oznamila-spolecnost-pfizer "ČT24.cz: Vakcína proti covidu má více než 90procentní účinnost, oznámila společnost Pfizer").**

<hr />

Společný projekt předních českých výzkumných agentur přišel se zajímavými daty o tom, jak Češi vnímají koronavirus. Výzkumné šetření probíhá kontinuálně a jeho výsledkem je několik indexů, které zachycují vývoj společenských postojů a nálad v aktuální situaci. Těmito indexy jsou: míra strachu, důvěra v představitele státu, výhled obyvatel na průběh a vývoj pandemie, reálný dopad situace na obyvatele a vlastní zkušenost s výskytem nemoci či nemocných v blízkém okolí. Výsledné hodnoty a jejich vývoj v čase jsou vizualizovány do přehledných [grafů](https://www.nationalpandemicalarm.eu/cs/ "National Pandemic Alarm - Grafy"). Z čísel vychází, že od začátku pandemie šla důvěra Čechů ve státní instituce strmě dolů, zatímco zkušenost s nemocí zase strmě nahoru.

<p style="text-align: center">
{% asset 'articles/2020/graf1-duvera-ve-statni-aparat.png' alt='Graf 1: Index důvěry ve státní aparát' %}

<br /><i>Graf 1: Index důvěry ve státní aparát.</i>
</p>

<p style="text-align: center">
{% asset 'articles/2020/graf2-mira-zkusenosti.png' alt='Graf 2: Míra zkušenosti' %}

<br /><i>Graf 2: Míra zkušenosti.</i>
</p>

Z tohoto porovnání jasně vyplývá, že pokud vláda označí vakcínu za „jediné možné řešení“, pak se bude jednat o řešení, které se netěší valné důvěře, ať už budou čísla o účinnosti vakcíny jakékoliv. Podle předních českých epidemiologů se očekává, že argumenty proti očkování budou zaznívat mnohem častěji než v jiných zemích Evropy, kde už se pomalu plánují modely distribuce vakcíny.

České republice by prospěla osvětová informační kampaň, která by obyvatele přesvědčila, že očkování možná bude jedinou možností, „jak se dostat z této patálie“, shodli se vědci na úterní online diskuzi [Nadačního fondu Neuron](https://www.nfneuron.cz/novinky/pandemie-fakta-a-nejblizsi-vyhled "Neuron – Pandemie: Fakta a nejbližší výhled") o současné pandemii koronaviru.

Proti nemoci covid-19 by se nechalo očkovat v případě, že by byla vyvinuta účinná vakcína, 36 procent občanů ČR. Naopak 46 procent o tom neuvažuje a zhruba pětina není ještě rozhodnuta, vyplynulo z průzkumu National Pandemic Alarm, který provedla 30. října až 2. listopadu firma European National Panels. Ochota Čechů k očkování proti jejímu předchozímu zjištění mírně klesla. V polovině října by se podle jednatele Jana Tučka nechaly očkovat dvě pětiny Čechů.

Důvody, proč se nenechat očkovat proti koronaviru, jsou přitom obdobné, jako u jiných očkování. Takzvaní anti-vax aktivisté vystupují zejména proti vedlejším účinkům očkování. Ty jsou však dle [dostupných zjištění](https://www.novinky.cz/koronavirus/clanek/po-vakcine-od-pfizeru-byli-ockovani-jako-v-tezke-kocovine-bolela-je-hlava-40341874 "Novinky.cz: Po vakcíně od Pfizeru byli očkovaní jako v těžké kocovině, bolela je hlava") víceméně stejné, jako u obdobných očkování proti chřipce – tedy nijak závažné. Je třeba mít na paměti, že aby bylo očkování účinné, je třeba dosáhnout společenské proočkovanosti okolo [85-95 procent](https://www.ockovaci-kalendar.cz/kolektivni-imunita "Očkovací kalendář: Očkování – Kolektivní imunita"). Pokud by tedy dezinformační kampaň proti vakcínám slavila úspěch, paradoxně se dočkáme spíše prodlužování současného stavu, plného nepříjemných opatření. I to však může být cíl dezinformátorů, kteří v tomto období [zažívají žně](https://www.idnes.cz/zpravy/zahranicni/koronavirus-nakaza-pandemie-nemoc-covid-19-vakcina-ockovani-pfizer-biontech-socialni-site-konspiracn.A201112_151941_zahranicni_dtt "iDNES.cz: Konspirátoři tepou do vakcíny Pfizeru. Má hromadně sterilizovat, tvrdí").

To by bylo protentokrát vše, přátelé. Jako obvykle mi dovolte, abych vám doporučil zhruba půl hodinový snímek s názvem „[Nic než lži](https://www.jsns.cz/lekce/114637-nic-nez-lzi "JSNS.cz: Nic než lži")“, který na konkrétních případech ukazuje vznik dezinformačních zpráv.

**Zahlédli jste na internetu něco, co vám přijde jako nesmysl, ale spousta vašich známých tomu věří? Zašlete nám prosím odkaz nebo celý příspěvek na mail [daniel.galuszka@pirati.cz](mailto:daniel.galuszka@pirati.cz) a my vám informaci ověříme, nebo ji zařadíme do dalšího dílu našeho seriálu _#PravdaBolí_.**

---

Úvodní obrázek zdroj: Aleksandr Davydov ([fizkes](https://www.shutterstock.com/cs/g/fizkes "fizkes")), ID stock fotografie bez autorských poplatků: 1196195281, [ze Shutterstock](https://www.shutterstock.com/cs/image-photo/confused-millennial-man-sitting-alone-on-1196195281)

- - -
