---
layout: post
category: CLANKY
title: '„Nikoho nenecháme na vedlejší koleji,“ říká porubská lídryně Pirát; Martina Dušková. „Ani lidi, kteří mají na krku exekuce.“'			
date: 2022-08-29
authorId: jana.ozanova
image: posts/Martina_Olga_Poruba2.jpg
tags:					
  - Ostrava
  - Volby
  - Milostivé-léto
  - Exekuce
  - Swap
  - Ondřej-Ručka
  - Martina-Dušková
  - Olga-Richterová
---

Ostrava, 29.srpna 2022 – **Ostravští Piráti nedávno odstartovali kampaň do komunálních voleb a v duchu svého programu zahájili i kontaktní kampaň s lidmi. Dnes se přímo v ulicích Poruby setkali se zástupci domácností, které balancují kvůli exekucím a vlně zdražování na hraně chudoby. Akci svolaly společně lídryně Pirátů v Porubě Martina Dušková a místopředsedkyně sněmovny Olga Richterová. Na místě proběhl také swap čili vyměňovák školních potřeb.**

<hr />


>„Máme odvahu dělat, co je správně. Proto nechceme a nebudeme před sociálními problémy strkat hlavu do písku. Máme řešení a chceme je realizovat jak na úrovni obcí, tak na vládní úrovni. Problémy se musí řešit tam, kde vznikají, s lidmi, kterých se týkají,”

říká Olga Richterová. V Porubě představila přístupy založené na spolupráci mezi resorty, díky nimž se daří řešit problémy rizikové mládeže znevýhodněné na trhu práce nebo garance pro pronajímatele bytů ověřené třeba na Mostecku.

Na ulici Dělnické v Ostravě-Porubě se kromě diskuze na téma pomoci lidem uskutečnil také swap čili vyměňovák školních potřeb. Maminky si sem mohly přijít pro školní potřeby a donést to, co už nepotřebují. Odpoledne zasvěcené pomoci lidem v obtížích Piráti završili konzultačními hodinami k problematice dluhů a exekucí v rámci Milostivého léta.

>„Uvědomujeme si, v jak složité situaci se nyní mnoho rodin nalézá. Výbava školáka vyjde na několik tisíc. Když rodinu trápí exekuce a do toho třeba závislosti nebo zdravotní problémy, je školní neúspěch dětí téměř nevyhnutelný. S touto mládeží je potřeba pracovat a poskytnout oporu zvenčí. Nechceme lidem přednášet nějakou teorii, ale praxi a konkrétní zkušenosti z úspěšných projektů,”

vysvětluje kandidátka Pirátů na starostku Poruby Martina Dušková, která se sociálnímu začleňování a předcházení předčasných odchodů ze vzdělávání věnuje a také nyní pomáhá s touto problematikou základním školám v kraji.

Ostravští Piráti se rozhodli nabídnout pomoc lidem v dluhové pasti dlouhodobě. Po dobu tří měsíců se s Martinou Duškovou v Ostravském pirátském centru budou týden co týden až do konce listopadu střídat právníci Ondřej Ručka a Marian Babic a sociální pracovnice Simona Masaříková, kteří budou připraveni řešit složitou situaci těchto lidí.

>„Milostivé léto neřeší všechny problémy, ale pouze dluhy u veřejného sektoru. Rádi bychom v budoucnu prosadili místní příslušnost exekutorů a rozsáhlejší reformu exekucí. Než se to ale podaří, chceme aspoň takto lidem poradit a pomoci vyplnit žádost. Všechny problémy v oblasti financí na místě nevyřešíme, ale alespoň lidem navrhneme, jak postupovat a na koho se obrátit. Legislativa je složitá a ne každý si může dovolit komerční právní pomoc,”

dodává krajský zastupitel Ondřej Ručka. Milostivé léto umožní odpustit z původních dluhů úroky a další poplatky, které dluh navyšují. Stačí zaplatit původní dluh a poplatek exekutorovi.  


---
Úvodní obrázek zdroj:[Andrea Hoffmannova]({{'andrea-hoffmannova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].


- - -
