---
layout: post
category: CLANKY
title: 'Nemocnice budou brzy nuceny omezovat péči kvůli Covidu. Piráti se ptají krajského náměstka pro zdravotnictví na opatření'			
date: 2021-10-26
author: Jana Ožanová"
image: posts/coronavirus-g488dcd1200_628.jpg	#Musí existovat v "./assets/img/posts/, rozlišení 1200x628px"
tags:				
  - Moravskoslezský-kraj
  - Zdravotnictví
  - Zuzana-Klusová
  - Pavel-Kořízek
  - Václav-Parchaňský
---

Ostrava, 26. řijna 2021 – **Ostrava: Piráti interpelují náměstka pro zdravotnictví kvůli další vlně pandemie covidu v Moravskoslezském kraji. Krajské nemocnice se podle nich již teď potýkají s nedostatkem lékařů, financí i zdravotnického personálu a v řádů několika týdnů hrozí omezování zdravotní péče. Ačkoliv byl již nařízen zákaz návštěv, problémem je nedostatečná proočkovanost zdravotníků i občanů, dokončenou vakcinaci má totiž jen polovina populace kraje. Není jasné, zda má kraj krizový scénář a zda například plánuje použít také monoklonální protilátky v okresech s nízkou proočkovaností.**

<hr />

> „Situace by podle nás mohla brzy eskalovat nejen na Ostravsku, kde jsou čísla již teď alarmující, ale také například na Jablunkovsku, kde podíl očkovaných nedosahuje ani 50%. Bohužel 4 ze 6 okresů našeho kraje jsou v první desítce nejméně proočkovaných okresů v republice. Spádová nemocnice Třinec se navíc od loňského odvolání ředitele potýká s personálními i finančními problémy. Chceme proto od pana náměstka vědět, zda je připraven krizový scénář a jaká preventivní opatření v nemocnicích byla nebo budou přijata. Například zda počítají s podáváním monoklonárních protilátek"

vysvětluje šéfka zastupitelského klubu Pirátů v kraji Zuzana Klusová.

Přestože se v týdnu od 16. do 22. října zdvojnásobil počet podaných očkování na 11 754, pouze ani ne 30% z toho byli noví zájemci o očkování, zbytek tvoří druhé a třetí dávky.

> „Zájem o očkování neroste tak, aby to pomohlo v blízkém horizontu situaci zlepšit. Obávám se, že nepomohou ani dva dny navíc ředitelského volna, neotestované děti se totiž místo školy rozjedou k prarodičům nebo na výlety. Bohužel to vypadá, že se vláda nepoučila a opakujeme stále tytéž chyby. Počty nových případů v našem kraji rostou denně až o 600, což znamená, že nápor na nemocnice se bude v následujících dnech dále zhoršovat,“

komentuje Pavel Kořízek, člen Výboru zdravotní a preventivní péče a IT specialista v oboru zdravotnictví.

Z aktuálních dat z Moravskoslezského kraje, které zveřejnil hejtman Ivo Vondrák na Twitteru vyplývá, že 70 % ze 108 hospitalizovaných pacientů s Covidem není očkováno. Jelikož ve věkové skupině lidí nad 60 let je ale podíl naočkovaných více než 70%, u skupiny nad 80 let ještě více, je zřejmé, že riziko těžkého průběhu nemoci je u neočkovaných výrazně vyšší.

> „Je skvělé, že takováto data zveřejňuje hejtman na Twitteru, ale ještě lepší by bylo kdyby vycházely pravidelně v médiích a na webových stránkách hygieny i kraje. Pokud chceme účinně vyvracet dezinformace, měli by kraj i vláda zveřejňovat co nejvíce dat v jednoduché srozumitelné formě a interpretovat je tak, aby jim každý rozuměl. Veřejnost nesmí spoléhat na různé rádoby odborníky a jejich výklady, které se šíří na sociálních sítích, v řetězových mejlech a whatsupových skupinách,“

dodává Pavel Kořízek.

Piráti se kromě zveřejňování dat o nákaze dožadují také informace o preventivních opatřeních přijatých v nemocnicích, šéfka zastupitelského klubu Pirátů na kraji Zuzana Klusová proto odeslala dotaz náměstkovi pro zdravotnictví Martinu Gebauerovi a hejtmanovi Ivo Vondrákovi.

> „Po loňském podzimu už se nikdo nemůže vymlouvat a být překvapen. Chtěli bychom tedy vědět, jaký je podíl neočkovaných zaměstnanců nemocnic a zdravotníků v karanténě či izolaci, zda se řeší také servisní pracovníci dodavatelských firem a jaká opatření byla zavedena v oblasti organizace práce. Máme na mysli testování přijímaných pacientů nebo třeba oddělení směn. Zajímá nás také kolik je připraveno covidových lůžek v krajských nemocnicích. Nově nařízený zákaz návštěv je sice jednoduché, ale pro pacienty asi to nejhorší řešení. Očkovaný otestovaný příbuzný s respirátorem za svým blízkým nemůže ani na pár desítek minut, co ale nenaočkovaný personál s respirátorem pod nosem?“

ptá se Zuzana Klusová, která aktuálně sama nemůže navštívit vážně nemocnou hospitalizovanou babičku.

Přes vysoké nárůsty nakažených v kraji dosud nedošlo k obnovení testování dětí ve školách nebo lidí v zaměstnání. Primátor Prahy Zdeněk Hřib k tomu na základě rostoucí týdenní incidence přitom vyzýval již v polovině září.

> „Bohužel se již v Moravskoslezském kraji nacházíme na exponenciále růstu pozitivních. Například v nejpostiženějším okrese Ostrava ve věkové skupině 12-15 let bylo minulý týden těžko uvěřitelných 946 nově nakažených za týden na 100 tis. obyvatel bez plošného testování. Děti sice mají převážně lehký průběh, problém však je, že mohou nakazit někoho, kdo lehký průběh mít nebude. Z tohoto pohledu nepovažuji dva dny ředitelského volna za šťastné. Neotestované děti totiž zamířily k prarodičům či jiným příbuzným a také na výlety, spíše než zlepšení stavu tak dosáhneme komunitního šíření,“

vysvětluje rizika pirátský analytik Václav Parchaňský, který také upozorňuje na situaci v americkém státě Alabama, kde došlo dokonce k přetížení pediatrické péče. Problémem u dětí je také postcovidový syndrom, který se týká přibližně 10-25 % dětí, bez ohledu na průběh nemoci Covid-19.

>„Jelikož část veřejnosti odmítá očkování kvůli dezinformacím, zmínila bych výjev na Miss Reneta, akci podporované více než milionem korun z peněz kraje a města Havířova. Středoškolákům tady byl zazpívat Jiří Koběrský song “Sundej si roušku a pusu mi dej”, který je hymnou odpůrců opatření a je plný výzev k jejich porušování. Zato kampaň naopak podporující očkování například formou zapojení významných osob z regionu v oblastech s nízkým podílem očkovaných prakticky neproběhla,“

komentuje Zuzana Klusová. V posledních dnech došlo sice k nárůstu zájmu o očkování, nicméně zatím ne na potřebné škále. Kromě preventivních opatření máme přitom oproti loňsku k dispozici také další zázrak vědy v podobě koktejlu monoklonálních protilátek.

>„Rizikový pacient, který má např. 55 let a léčí se pro vysoký krevní tlak, dostane po včasné diagnóze COVID-19 ve zdravotnickém zařízení ambulantně infuzi léčiva. Odchází domů a má o 70 % menší pravděpodobnost, že skončí v nemocnici a stonat bude podle klinické studie v průměru o 4 dny kratší dobu. Léčivo je ale drahé a příliš se nepropaguje mezi veřejností ani praktickými lékaři. Pořád je to ale levnější varianta než zahlcené nemocnice,“

dodává Václav Parchaňský a shrnuje, že sice máme proti loňsku tři téměř zázračné nástroje, dostupné testování, očkování i léčiva ale kvůli neochotě konat a také kvůli zneužívání dezinformačních kanálů ve volební kampani jsme se je dosud nenaučili správně a včas používat, a tak se stejně jako loni opět řítíme do katastrofy, kterou už bez omezení zdravotní péče těžko zvládneme.
- - -
