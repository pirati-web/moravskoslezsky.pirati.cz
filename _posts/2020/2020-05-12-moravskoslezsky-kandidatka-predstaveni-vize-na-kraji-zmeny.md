---
layout: post
category: CLANKY
title: 'Moravskoslezští Piráti představují kandidátku i vizi do voleb: Stojíme na kraji změny'
date: 2020-05-12T08:00:00.000Z
author: Jana Ožanová
image: posts/na-kraji-zmeny.jpg
tags:
  - Moravskoslezský-kraj
  - Na-kraji-změny
  - Volby
  - Zuzana-Klusová
  - Arnošt-Žídek
  - Jan-Nezhyba
  - Jiří-Demel
  - Leonard-Varga
---

Ostrava, 12. května 2020 – **Na kraji změny. S takovým heslem půjdou do voleb Piráti v Moravskoslezském kraji. Zaplněna již mají všechna místa kandidátky a představují vizi, se kterou se budou ucházet o hlasy lidí z kraje. Krajskou volební lídryní se stala Zuzana Klusová, místopředsedkyně krajského sdružení a zastupitelka v Karviné. Dlouhodobě se věnuje mediálnímu poradenství a PR především v neziskové sféře. Do čela kandidátky byli dále zvoleni Arnošt Žídek, vysokoškolský pedagog z Ostravy a spoluzakladatel Math Support Centre pro výuku matematiky na VŠB-TUO, Jan Nezhyba, havířovský zastupitel a garant Pirátů pro oblast životního prostředí, Jiří Demel, IT manažer z Příboru a dlouholetý člen krajského předsednictva, a Leonard Varga, frýdeckomístecký zastupitel s odpovědností za gesci dopravy.**

<hr />

{% asset 'articles/2020/na-kraji-zmeny-art.jpg' alt='Na kraji změny.' %}

<table>
  <tr>
    <td style="width:15%;">{% asset 'articles/2020/zuzana-klusova-orez.jpg' alt='Zuzana Klusová' %}</td>
    <td style="text-align: justify;"><i>„Stojíme NA KRAJI ZMĚNY. Odvážně vykročíme na cestu transformace a udržitelnosti, na jejímž konci bude chytře propojený, zdravější a bohatší kraj. Bohatstvím nemáme na mysli jen finance, ale také přírodní bohatství, bohatství příležitostí a vzdělanou společnost,“</i></td>
  </tr>
</table>

představila hlavní vizi strany Zuzana Klusová, která Piráty do krajských voleb povede.

Krajská pirátská buňka má jasno i v tom, jak tyto změny nastartovat:

* Ustupující těžký průmysl nahradíme chytrou výrobou a inovacemi.
* Investicemi do digitalizace a rozvoje oběhového hospodářství vytvoříme nová pracovní místa a ulevíme životnímu prostředí.
* Nabídneme rozmanité vzdělávání pro 21. století, protože chytrý region tvoří chytří lidé.
* Místo zavírání nemocnic zprůhledníme a zlepšíme jejich hospodaření, pomocí digitálně propojeného zdravotnictví zlepšíme kvalitu zdravotní péče.
* Podpoříme pohodlnou veřejnou dopravu, udržitelnou mobilitu a zavádění inteligentních dopravních systémů, abychom propojili celý kraj a provázali ho s okolními regiony.

Kraj je postaven před nové výzvy také díky koronavirové krizi, kterou nikdo nemohl předvídat. Na změny je ale třeba reagovat rychle a brát je jako příležitost k transformaci. Česká pirátská strana řeší budoucnost v době pokoronavirové již teď:

<p style="text-align: center;">
<span style="background-color: black;">&nbsp;<a style="color: white;" href="https://budoucnostresimeted.cz/">budoucnostresimeted.cz</a>&nbsp;</span>
</p>

---

Grafika zdroj: Bára Branná \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

Fotka zdroj: [Zuzana Klusová]({{'zuzana-klusova' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
