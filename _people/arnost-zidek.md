---
uid: arnost.zidek
name: Arnošt Žídek
titles:
  before: Mgr. 
  after: Ph.D.
category:
- representativeJih
img: people/arnost-zidek.jpg
description: kandidát do zastupitelstva Ostravy-Jihu
mail: # - zjistit
authorInfobox:
  Už delší dobu si říkám, že zkusím vyrobit takový nepravidelný „blog“, kde bych se rád věnoval stavu školství v ČR a psal nejen o jeho aktuálním stavu a bolestech, ale také nějaké názory, nápady a postřehy, co si myslím, že by našemu školství mohlo pomoci do let dalších. V prvé řadě je však žádoucí, abych se představil.<br/><br/>
  Jmenuji se Arnošt Žídek. Vystudoval jsem v roce 1998 učitelství matematiky a fyziky na přírodovědecké fakultě UP Olomouc. Po škole jsem nastoupil na katedru matematiky a deskriptivní geometrie VŠB-TU Ostrava, kde pracuji dodnes. Přednáším a cvičím matematické předměty převážně v prvním ročníku studia, nyní na Fakultě strojní. Prošel jsem už ale většinu fakult VŠB. Pokud si pod tím chcete něco představit, učím a zkouším první ročník základy lineární algebry, derivace, integrály a jejich využití a úvod do diferenciálních rovnic. Mám také nějaké hodiny vyšší matematiky v angličtině (vícerozměrné integrály, soustavy diferenciálních rovnic) pro zahraniční studenty, kteří studují na VŠB. Při práci jsem si dodělal doktorát (Ph.D.) z aplikované matematiky na Fakultě elektrotechniky a informatiky VŠB. Spoustu let jsem byl nespokojen se stavem výuky a znalostmi matematiky studentů naší technické vysoké školy. Proto jsem se v roce 2016 stal spoluzakladatelem centra pro podporu výuky matematiky na VŠB – Math Support Centre, kde se snažíme s kolegy tento neutěšený stav denně řešit. Také jsem se začal zabývat výukou matematiky a příbuzných předmětů na základních a středních školách. Od září 2019 učím několik hodin fyziky týdně na soukromém gymnáziu a základní škole HELLO v Ostravě – Porubě. Na konci roku 2019 jsem dokončil kurz pro ředitele škol a školských zařízení.<br/><br/> 
  Od roku 2014 spolupracuji s Pirátskou stranou. Stal jsem se garantem programového bodu Školství v komunálních volbách 2018 v městském obvodu Ostrava-jih, kde většinu života bydlím. Po těchto volbách mě Piráti nominovali za člena Komise kulturní a školské v našem obvodu a také Komise pro vzdělávání, vědu a výzkum Statutárního města Ostrava.  
---

(* 7. srpna 1976) 

Arnošt Žídek se v Ostravě narodil a kromě vysokoškolského studia ve městě celý život žije a pracuje.

Vystudoval obor Učitelství matematiky a fyziky na přírodovědecké fakultě Univerzity Palackého v Olomouci. Doktorát získal na fakultě elektrotechniky a informatiky VŠB - TU Ostrava na oboru Výpočetní a aplikovaná matematika.

Skoro 20 let pracuje na katedře matematiky a deskriptivní geometrie na VŠB. Aktuálně přednáší matematiku na fakultě strojní v Ostravě-Porubě, stal se spoluzakladatelem centra pro výuku matematiky na VŠB - Math Support Centre.

Několik let reprezentoval Českou republiku v karetní hře Magic: the Gathering. Má rád sci-fi a fantasy literaturu. Občas si zahraje squash, projede se synem na kole, zajde si na hory nebo na zápas HC Vítkovice.

Přestože je oficiálně nezávislý, za Pirátskou stranu kandiduje již potřetí.
Na Ostravě-Jihu je garantem programového bodu <a href="{{ 'program/jih2018/skolstvi-jih/' | relative_url }}">Školství</a>.
