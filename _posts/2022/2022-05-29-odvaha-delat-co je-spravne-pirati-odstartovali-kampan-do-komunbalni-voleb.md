---
layout: post
category: CLANKY
title: 'Odvaha dělat, co je správné: Piráti odstartovali kampaň do komunálních voleb, představili kandidáty i program'
date: 2022-05-29
authorId: jana.ozanova
image: posts/pirati-riegrovy-sady-2022.jpg
tags:			
  - Praha		
  - Moravskoslezský-kraj
  - Ostrava		
  - Volby			
  - Andrea-Hoffmannová			
---

Praha, 29. května 2022 – **Praha: Piráti dnes oficiálně zahájili kampaň do podzimních komunálních voleb s heslem „Odvaha dělat, co je správné”. Kandidáty na primátory a primátorky i s jejich prioritami představili na tiskové konferenci v pražských Riegrových sadech. Stejně tak zásadní témata z jejich celostátního programu. Piráti se chtějí zaměřit na otevřené a moderní radnice, zapojení občanů do rozhodování, dostupné a kvalitní bydlení i zdravotní péči, pestrou nabídku sociálních služeb, ochranu životního prostředí nebo lepší dopravní dostupnost v obcích.**

<hr />

>„Piráti se dnes úspěšně podílí na vedení tří největších českých měst. V Praze máme primátora Zdeňka Hřiba, který dokázal město nejen provést dvěma velkými krizemi, ale i nastartovat jeho rekordní rozvoj. To všechno s čistým štítem. Daří se nám zlepšovat život i v dalších městech a obcích po celé zemi. Všichni naši komunální politici odvedli obrovský kus práce, ale ještě větší kus práce máme před sebou,“ 

uvedl předseda Pirátů Ivan Bartoš, který akci k zahájení kampaně moderoval společně s 2. místopředsedkyní strany Hanou Hajnovou.

>„Do podzimních voleb jdeme s heslem „Odvaha dělat, co je správné”. Tímhle mottem se už 13 let - na všech úrovních politiky - řídíme a vždycky řídit budeme. Nedáváme prázdné sliby. Ale prostě jdeme a děláme, co je opravdu potřeba, aby věci fungovaly a lidem se lépe a o něco lehčeji žilo,“ 

doplnil Bartoš.

>„Jsem ráda, že se nám po celé zemi - od největších měst po ty nejmenší obce - povedlo vybrat opravdu kvalitní kandidáty, kteří za sebou mají reálné výsledky práce i jasnou vizi, jak na ně navázat. A kteří mají odvahu dělat, co je správné. Věřím, že to voliči ocení,“ 

popsala i Hana Hajnová.

Následně se představili pirátští kandidáti a kandidátky na primátory a primátorky. Popsali své vize, s nimiž jdou do voleb a čeho by si přáli ve svých městech dosáhnout. Své priority představila i kandidátka na primátorku Ostravy, současná náměstkyně primátora Andrea Hoffmannová:

>„Ostrava, Brno i Praha v uplynulých 4 letech dokázaly, že Piráti svěřené úkoly na radnicích nejen zvládnou, ale že dokáží dát městům úplně nový drajv. Když budeme mluvit o Ostravě, byli to Piráti, kdo pozvedl místní školství, protože kvalitní vzdělání rozhodne o úspěšné budoucnosti našeho města. Byli jsme to my Piráti, kdo v centru Ostravy začal lépe hospodařit s městským majetkem. Byli jsme to my Piráti, kdo začal vysazovat luční trávníky a systematicky se starat o zeleň. A ve všech městských obvodech, kde máme zastoupení, najednou jako mávnutím kouzelného proutku zmizela korupce. Můžete nám vyčítat, co chcete, ale jednu věc nám nevezmete. Piráta nikdy neuplatíte!“

---

Úvodní obrázek zdroj: Petr Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].


- - -
