---
uid: jan.kunze
name: Jan Kunze
titles:
  before: Ing.
  after:
category:
#- zast
- kzast
ordzas: 6
img: people/jan-kunze-2021.jpg
heroImg: header/panorama.jpg
#description: zastupitel města Opavy, zastupitel Moravskoslezského kraje
description: zastupitel Moravskoslezského kraje
mail:
- jan.kunze@seznam.cz
mob: +420 771 171 087		  
profiles:
  github:                 
  facebook: https://www.facebook.com/jan.kunze.50
  twitter: 		  
  flickr:
  web: https://jankunze.cz/

---

Jan Kunze (narozen 19. 5. 1976 v Opavě) je dramaturg, kurátor výstav výtvarného umění a organizátor kulturního života. V roce 2008 se podílel na vzniku Opavské kulturní organizace p.o. a na rekonstrukci Obecního domu, kde od roku 2008 působí. Od roku 2011 je vedoucím oddělení kulturních aktivit a od roku 2013 zástupcem ředitele organizace. Je spoluzakladatelem a redaktorem knižního nakladatelství Perplex (založ. 2006), jehož knihy a autoři byli několikrát nominováni na nejvýznamnější ocenění české literatury. Od r. 2008 je aktivním činitelem přípravného výboru festivalu Bezručova Opava. Od roku 2010 participuje na celorepublikovém kulturním networku Nová Síť, která má za cíl spojovat lidi a organizace tak, aby tvorba a živé umění byly organickou součástí běžného života. Od roku 2015 je součástí rady Slezského zemského muzea v Opavě a ve stejném roce se stal členem Akademie populární hudby, která každoročně vyhlašuje ceny Anděl, nejvyšší hudební ocenění v České republice. Působí také jako zpěvák a textař v hudebních skupinách KOFE-IN a Munroe. Společně vydali několik alb, koncertují na hojně navštěvovaných hudebních festivalech v ČR. Za svou tvorbu získali několik ocenění. Literaturu, hudbu a performance propojuje ve svém hudebně poetickém Hičhaikum projektu, se kterým vystupuje od roku 2004 na přehlídkách, festivalech a akcích týkajících se české literatury. Jeho první básnická sbírka Hičhaikum (2004, 2005, 2009) vyšla celkem ve třech vydáních. Druhou sbírku Dekadent dezert vydal v roce 2008 (v roce 2012 vyšla podruhé). Publikoval ve většině literárních tiskovin vycházejících v ČR, např. Host, Protimluv aj. Spolupracoval na dvou představeních Národního divadla Moravskoslezského v Ostravě. V roce 2018 připravil a režíroval představení Jam session s beatniky. V období základní a střední školy trávil volný čas ve skautských oddílech, kde se z řadového člena vypracoval na zástupce vedoucího oddílu. Po gymnáziu nastoupil do Ostravy na VŠB- TU, kde v roce 2001 promoval na inženýra v oboru Ekonomika a řízení podniku. Během svého studia na vysoké škole strávil 2x půl roku ve Spojených státech amerických. V letech 2004 - 2007 působil jako projektový manažer ve firmě Azas Invest s.r.o. zabývající se zahraniční rozvojovou pomocí a zpracováním projektů pro poválečné zóny. Jan Kunze miluje přírodu, cestování a být pravidelně ,,on the road,,. Na svých výpravách již navštívil většinu zemí Evropy, Severní, Střední i Jižní Ameriku a chystá se poznat Asii a Afriku. Hovoří anglicky, má pasivní znalost jazyka ruského, polského a španělského. Je spolehlivý, zodpovědný, flexibilní a kreativní. Má velmi dobré komunikační a organizační schopnosti, umí motivovat a vést lidi. Umí se rychle orientovat a adaptovat v novém prostředí, má tah na branku. Znalost kulturních specifik ČR vycházející z jeho 20-tileté praxe v oblasti kultury v kombinaci s ekonomickým vzděláním a dobrými kognitivními a rétorickými schopnostmi mu dávají možnost profesionálního analytického vhledu do kulturně sociálních souvislostí jak v regionu, tak v celé republice. Jan Kunze nesnáší pokrytectví, lži, neférovost a malost. Vítá spolupráci s talentovanými, výkonnými, a konstruktivními lidmi. Mluvkové bez reálných výsledků jej iritují. Nebojí se veřejně projevit svůj názor, ve vyjednávání umí být tvrdý, ale má od své podstaty pozitivní myšlení. Věří v komunikaci a má talent se domluvit téměř s každým, pokud druhá strana jedná korektně, konstruktivně a čistě.

Jako nezávislý kandidát byl zvolen do zastupitelstva Moravskoslezského kraje a zastupitelstva statutárního města Opavy.

Je registrovaným příznivcem České pirátské strany.
