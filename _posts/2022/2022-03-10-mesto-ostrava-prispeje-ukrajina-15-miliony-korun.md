---
layout: post
category: CLANKY
title: 'Město Ostrava přispěje na Ukrajinu celkem 15 miliony korun'			
date: 2022-03-10
authorId: jana.ozanova
image: posts/radnice-ukrajinska-vlajka.jpg
tags:				
  - Ostrava
  - Ukrajina
---

Ostrava, 10. března 2022 – **Město Ostrava pokračuje v podpoře těžce zkoušené Ukrajiny. Kromě probíhající materiální pomoci a poskytnutí ubytovacích kapcit nyní ze svého rozpočtu vyčlenila finanční zdroje ve výši 15 000 000 korun. Dřívější rozhodnutí rady města dnes schválili zastupitelé na mimořádném jednání.**

<hr />

Finanční pomoc je alokována tam, kde je to momentálně nejvíc potřeba:
* **5 milionů korun** je určeno na humanitární pomoc  na Ukrajině, peníze budou poukázány Fondu humanity Český červený kříž a charitativní organizaci Člověk v tísni.
* **5 milionů korun** poputuje na pomoc uprchlíkům v Ostravě.
* **5 milionů korun** je určeno na podporu ukrajinské vlády při nákupu obranného vojenského materiálu.

Poděkování patří pirátským i všem dalším zastupitelům, kterým není osud Ukrajinců a nedobrovolných uprchlíků lhostejný a zvedli ruku pro pomoc Ukrajině.

Velký dík si zaslouží také všichni lidé a dobrovolníci, kteří pomáhají! Sběrné místo materiální pomoci v Ostravě  doslova zavalili vlnou solidarity, zamířilo tady už víc jak 2 100 dárců a první dary směřovaly k potřebným hned první den.

Magistrát města Ostravy rovněž rozhodl o prominutí místního poplatku z ubytování pro ukrajinské uprchlíky. Materiální pomoc byla, je a nadále bude distribuována k potřebným cestou Českého červeného kříže.

---

Úvodní obrázek zdroj: Magistrát města Ostravy

- - -
