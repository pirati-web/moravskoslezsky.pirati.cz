---
layout: post
category: CLANKY
title: 'Ostrava je město sportu: Pod vedením náměstkyně Andrey Hoffmannové má ostravský sport největší podporu v Česku'			
date: 2022-06-30
authorId: jana.ozanova
image: posts/andrea-hoffmannova-tretra.jpg
tags:					
  - Ostrava
  - Sport		
  - SPORT-22
  - Andrea-Hoffmannová
---

Ostrava, 30.června 2022 – **Ostrava se v posledních letech může pochlubit nejmasivnější podporou sportu ze všech měst v České republice. Odbor školství a sportu, který čtvrtým rokem vede náměstkyně primátora Andrea Hoffmannová, vydává na podporu sportu přibližně 500 milionů korun. Tolik peněz na sport nedává ani Praha či Brno. Město finančně provozuje finančně dodstupné sportoviště včetně koupališť a bazénů, podporuje sportovce, kluby, sportovní aktivity pro děti a mládež a systematicky investuje do sportovní infrastruktury. Přispívá také na řadu prestižních sportovních akcí a projekty sloužící k popularizaci sportu. Ostrava se stává městem sportu, které má co nabídnout profesionálním sportovcům, dětem i veřejnosti.**

<hr />
Umožnit sportovat a aktivně trávit čas co nejvíce lidem. Takový cíl si dala Andrea Hoffmannová, když před 4 roky převzala štafetu na odboru školství a sportu v Ostravě. Jde na to typicky po pirátsku - systematicky. Postupnými kroky chce Ostravu “zasíťovat“ kvalitními sportovišti, vybudovat zázemí ve všech městských částech a zkrátit tak lidem cestu k pohybu. Pod svým odborem buduje nové haly a sportovní areály, rekonstruuje ty staré, na sídlištích a v parcích přibývají workoutová hřiště. Do sportovní infrastruktury město investuje desítky milionů ročně, veškeré realizované, probíhající i plánované investice najdete na webu fajnovysport.cz.

>„Mám radost, kolik sportovišť vyrostlo během mojí „čtyřletky“ ze země, kolik areálů se podařilo zrekonstruovat a kolik projektů se povedlo i přes překážky dotáhnout do zdárného konce. Z chystaných realizací bych vypíchla Multifunkční sportovní halu, ve které si veřejnost, profi sportovci i kluby už brzy zahrají volejbal, florbal, basketbal, stolní tenis a další sporty. Jde o unikátní projekt postavený na partnerství veřejného a soukromého sektoru,“

říká Andrea Hoffmannová.

Na své si nepřijdou jen místní, Ostrava je taky městem světového sportu a velkých hapenningů. Vysokou laťku si za éry pirátské sportovní náměstkyně drží tradiční akce jako Zlatá tretra nebo MS v ledním hokeji, tím to ale zdaleka nekončí. A Ostravě máme i nové sportovní tradice jako třeba fenomenální MS v parahokeji se světovým diváckým rekordem nebo čtyřhvězdičkový turnaj v plážovém volejbale zasazený do kulis Dolní oblasti Vítkovice.

K popularizaci sportu přispívají také projekty pro děti a mládež, které Andrea v Ostravě prosadila či úspěšně pokračuje v jejich realizaci.

>„Například do Ostravských sportovních her, ve kterých každoročně poměří žáci základních škol své síly a dovednosti, se letos zapojilo téměř 5000 dětí z 26 škol. Projekt podporují svou účastí i známí sportovci - ambasadoři, kteří vlastním příkladem motivují děti k pohybu,“

doplňuje ostravská náměstkyně.

To, že je Ostrava městem sportu, dokládá i anketa Sportovec roku, kde pravidelně město oceňuje významné sportovní osobnosti z našeho regionu.

Město začalo pomáhat sportovním klubům nově i v oblasti sportovního marketingu. Po Covidu se kluby setkávají s úbytkem diváků i sponzorů. Také proto Andrea iniciovala marketingovou konferenci SPORT 22!!!. Kromě zajímavých přednášek a tipů, jak oslovit diváky, konference propojila zástupce místních firem s kluby a komunikovala potřebu finanční podpory sportu jako součást společenské odpovědnosti komerčního sektoru. Do budoucna Andrea připravuje sérii workshopů, které pomohou sportovním organizacím prohlubovat know-how k zajištění externího financování a lepší propagaci svých akcí a činnosti.

Andrea se prostě rozhodla rozhýbat Ostravu. A daří se jí to.

---

Úvodní obrázek zdroj: Archiv MNO

- - -
