---
layout: post
category: CLANKY
title: 'Město Ostrava investuje do rozvoje sportu téměř 10 milionů korun'
date: 2022-02-08
authorId: jana.ozanova
image: posts/andrea-hoffmannova-hlediste.jpg"
tags:				
  - Ostrava
  - Sport		
  - Andrea-Hoffmanova			
  - Dotace			
---

Ostrava, 08.února 2022 – **Ostrava je město sportu. To ví i „sportovní“ náměstkyně primátora Andrea Hoffmannová, která dlouhodobě usiluje o podporu sportovních klubů, výstavbu sportovní infrastruktury a její rozšíření do všech částí Ostravy. Stejně jako v minulých letech, i letos město vyčlenilo město nemalé prostředky na podporu sportu. Zastupitelstvo města na svém lednovém zasedání schválilo finanční podporu 9 980 tisíc korun na celkem 22 projektů.**

<hr />
Nově mohou žadatelé financovat také projektovou dokumentaci sportovišť, dotační program v této formě je novinkou. Zastupitelé jej schválili na zářijovém zasedání loňského roku. Město podporuje sportovní infrastrukturu dlouhodobě, od roku 2018 bylo v rámci předchozího dotačního programu podpořeno 35 projektů téměř 14 miliony korun, od letošního roku se systém dotací více optimalizoval.

>„Možnost zažádat o financování projektové dokumentace byla pro sportovní kluby nezbytná. Aby získaly potřebnou finanční pomoc na rekonstrukce či stavby od Národní sportovní agentury nebo Ministerstva školství, mládeže a tělovýchovy České republiky, potřebují mít kluby precizně zpracované podklady. Díky projektové dokumentaci na zmíněné dotace dosáhne větší množství klubů a tím dojde ke zvýšení dostupnosti ostravské sportovní infrastruktury. S ohledem na kvalitu projektů jsme navýšili poskytnutou celkovou částku dotací na téměř deset milionů korun, byť jsme pro tento účel původně vyčlenili šest milionů. Investice pomohou zkvalitnit zázemí klubů a mnohdy významně přispějí k ušetření nákladů na provoz,“

vysvětluje Andrea Hoffmannová.

Stavebních úprav se brzy dočká zázemí Florbalového klubu Ostrava, kde se bude opravovat střecha či vzduchotechnika. Lukostřelecká hala v Mariánských Horách projde rozsáhlou opravou vytápění, baseballové hřiště v Porubě čeká nové oplocení či výstavba dětského hřiště s umělým povrchem pro baseball a softball. Fotbalový klub Odra Petřkovice, Tělocvičná jednota Sokol Poruba a další mohou využít zmiňovaného financování projektové dokumentace pro rekonstrukci zázemí a výstavbu sportovní haly.

Mezi úspěšně dokončené projekty patří například rozšíření sportovního areálu Hošťálkovice, nová střešní krytina loděnice, úprava kolbiště v areálu jezdeckého klubu nebo nová podlaha ve sportovní hale v Ostravě-Porubě.

Všechny podpořené projekty mají jedno společné – na jejich konci je radost z pohybu a sportovních zážitků.


Úvodní obrázek zdroj: Petr „Zewlak“ Vrabec \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].


- - -
