---
uid: martin.kmec
name: Martin Kmec
titles:
  before:
  after:
#category:
#- zast
img: people/martin-kmec-edit.jpg
heroImg: header/panorama.jpg
#description: zastupitel města Havířova
description: byl zastupitel města Havířova (2018-2022)
mail:
- martin.kmec@pirati.cz
mob: +420 775 223 232
profiles:
  github:                 
  facebook: https://www.facebook.com/martin.kmecak/
  twitter: 		  
  flickr:
---

Narozen v Havířově v září 1976. Syn havíře, který byl původem z východního Slovenska a matky dělnice z polského Těšína. Od mládí byl veden ke sportu (hokej, atletika, volejbal). Po studiu středního odborného učiliště v Karviné, které ukončil maturitou, pracoval na dole ČSM jako údržbář hyberbarických filtrů na úpravně uhlí. Poté prodával v Santi sportu a následně si našel uplatnění jako jevištní technik v ostravském Divadle Petra Bezruče. Po krátkém angažmá v Hudebním divadle Karlín, kde pracoval na provazišti a tříletém působení v Praze, se vrátil v roce 2004 zpět do Havířova. Po několikaletých zkušenostech jako zaměstnanec v různých tiskárnách v okolí si založil svoji vlastní živnost a v současné době už devátým rokem podniká v oboru textilní sítotisk a výroba textilu. Spolu s bývalou manželkou Markétou je spoluzakladatelem dnes již kultovní havířovské značky Scura.

Mezi jeho koníčky patří mimo jiné DJing, kterému se věnuje již 23 let. Odehrál i organizoval spousty hudebních akcí. Patřil mezi první organizátory hojně navštěvovaných parties na dnes již zaniklém Stružníku. V Čechách je uznávaný jako jeden z průkopníků stylu taneční hudby goatrance DJ Martyzan. V neposlední řadě se věnuje také psímu sportu dogfrisbee, je organizátorem historicky prvních mezinárodních závodů na území Slezska s názvem Havířovská vychytávka.

O komunální politiku se začal aktivně zajímat teprve nedávno. Od jara tohoto roku je členem Pirátské strany. Chtěl by svou účastí v komunální politice především motivovat další Havířováky, aby minimálně přišli k volbám nebo v ideálním případě, se také aktivně zapojili do veřejného života v Havířově.Jako oblast zájmů, ve kterých by chtěl pracovat se tak nějak logicky nabízí kultura a sport. Díky bohatým zkušenostem a kontaktům by mohl přispět a obohatit tak oficiální havířovské kulturně-sportovní dění.
