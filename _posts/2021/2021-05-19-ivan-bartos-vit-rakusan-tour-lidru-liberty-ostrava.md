---
layout: post
category: CLANKY
title: 'Ivan Bartoš s Vítem Rakušanem zahájili tour lídrů návštěvou huti Liberty Ostrava'
date: 2021-05-19
authorId: zuzana.klusova
image: posts/ivan-bartos-vit-rakusan-liberty-jednani.jpg
tags:
  - Ostrava
  - Liberty-Ostrava
  - Volby
  - Ivan-Bartoš
  - Vít-Rakušan
  - Lukáš-Černohorský
---

Ostrava, 19. května 2021 – **Lídři koalice Piráti a Starostové Ivan Bartoš a Vít Rakušan zahájili svou tour po regionech návštěvou Ostravy. Důvodem je zejména napjatá situace v ostravské huti Liberty Ostrava ohrožující šest tisíc pracovních míst. Předsedové obou politických stran se potkali nejen s vedením firmy, ale také s odboráři. Lídr moravskoslezské kandidátky Lukáš Černohorský podal podnět k prošetření podezřelých transakcí Finančnímu analytickému úřadu a také Exportní garanční a pojišťovací společnosti, která poskytla státní záruky za dvoumiliardový úvěr, který Liberty Ostrava splácí, ale peníze nikdy nečerpala.**

<hr />

> „Setkali jsme se jak se zástupci zaměstnanců, tak managementu firmy. Sdílíme jejich obavy vyplývající z mimořádně napjaté ekonomické situace Guptova impéria. V jiných zemích je skupina vyšetřována a čelí řadě konkurzů a insolvencí. Stále tak hrozí riziko vyvedení peněz z ostravské huti, zastavení inovací i úpadek. Chceme udělat maximum pro to, abychom takovému scénáři předešli, budeme proto tlačit na vládu, aby se problému věnovala a představila krizové scénáře, které má už podle ministra Havlíčka připravené,“

komentoval Ivan Bartoš průběh dnešní návštěvy.

> „Přestože huť obdržela peníze za prodané povolenky, zdaleka není vyhráno a pokračování provozu Liberty Ostrava je v ohrožení. Je zcela zásadní, aby huť využila možnost koupit prodané povolenky zpět za přislíbenou pevnou nižší cenu a v následujících měsících podepsala smlouvu s dodavatelem hybridních pecí. Pokud tak neučiní,  bude to jasný signál, že ani svým dalším slibům pravděpodobně nedostojí,“

dodává Vít Rakušan.

Lídr kandidátky v Moravskoslezském kraji Lukáš Černohorský již odeslal žádost o prověření transakcí Finančnímu analytickému úřadu a podal také podnět s dotazy Exportní garanční a pojišťovací společnosti.

> „Moravskoslezský kraj na ztrátu dalších šesti tisíc pracovních míst není připraven z důvodu rychlého odchodu od uhlí i ekonomických dopadů pandemie. Chceme mít jistotu, že vláda dostála svému slibu, který dala Sněmovně a skutečně vše prověřuje. Chceme oficiální informace o tom, kde skončil dvoumiliardový úvěr z programu Covid+ ručený státem,“

vysvětluje Lukáš Černohorský.

{% asset 'articles/2021/liberty-ostrava-kauza-uver.jpg' alt='Kauza zmizelého úvěru 2 miliardy Kč Liberty Ostrava (Nová huť).' %}

<p style="text-align: center">
<i>Kauza zmizelého úvěru 2 miliardy Kč Liberty Ostrava (Nová huť).</i>
</p>

Ostravská huť pod předchozím i současným majitelem nasbírala obrovský technologický dluh, problémem je také závislost na teplárně TAMEH, která huti dodává energii a teplo. Pro přechod k hybridním pecím huť potřebuje přivést vedení vysokého napětí z Nošovic. Proces je ovšem teprve na začátku a je pravděpodobné, že narazí na odpor obcí po trase včetně Nošovic, ty už kraji zaslali připomínky. Budoucnost ocelárny je tedy stále nejistá.

---

Úvodní obrázek zdroj: Dominik Kučera [[web](https://www.dominikkucera.com/)] \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

Grafika: Janusz Konieczny /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
